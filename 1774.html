<html>
<head>
<title> 1774 </title>
<link rel="stylesheet" type="text/css" href="style.css">
</head>
<body>
<div class="main">
<div class="top_74">
</div>
<div class="menu">
<a href="index.html"  >Головна</a>
<a href="opus.html">Вигляд храму</a>
<a href="1774.html" class='action'>1774</a>
<a href="1777.html">1873</a>
<a href="dolya.html">Доля храму</a>
</div>
<div class="center" >
<h1> Присяга на вірність короні Габсбургів 12 жовтня 1777 року</h1>
<div class="center" >
<center>
<img src="pictures/str3down.jpg" vspace="5" height="350">
<br>
<p>
1774 рік - побудовано Храм Святої Трійці з нагоди проголошення поселення містом.<br>
12 жовтня 1777 року місто прикрасили з нагоди свята присяги. Все сільське і міське населення складало присягу новому правлячому дому, це здійснювали сімнадцять офіцерів, котрі були розіслані по всьому краї. Вище духовенство і дворяни були запрошені у Чернівці для складання присяги на вірність цісареві. У Чернівці прибули також депутати з міст і сіл. Таким чином, для складання присяги, в тому числі і сторонніх гостей, зібралося до вісімсот чоловік. Однак у місті не знайшлося жодної будівлі, придатної для розміщення всіх прибулих. Через це, командуючий військами,що зайняли Буковину, генерал-майор, барон Габрієль фон Сплені наказав перетворити нинішню площу (пізніше Святого Хреста) у сад і в ньому спорудити дерев’яний зал. Прикрашені портали і піраміди слугували окрасою святкової площі. Зал і сад слугували місцем зборів вищого дворянства та іноземних гостей, а також місцем прийому. Залом, де населення складало присягу, було завершене поза містом за наказом Сплені складське приміщення. Богослужіння повинно було проходити у церкві Святої Трійці, побудованій у 1774 році. 11 жовтня об 11 годині ранку боярин Іван Калмуцький у ролі оповісника (герольда) об’їхав всі вулиці міста і під звук литавр і Сурм повідомив, що наступного дня відбудеться святкування. 12 жовтня було відслужено молебень для солдатів-католиків, після чого вся процесія на чолі з дворянами і священиками попрямувала до місця складання присяги. На вулицях стояло дуже багато жителів міста і військових. Біля зали складання присяги зібралися усі депутати від міст і сіл Буковини. У самій залі були встановлені портрети цісареви Марії Терезії і цісаря Иосифа II під балдахіном. Під ними, як цісарський комісар, на червоному кріслі сидів Сплені і приймав присягу. В кінці свята солдати виконали один залп, а неподалік розташована артилерія 36 пострілів. Звідси вся маніфестація направилася до церкви Святої Трійці, де єпископ Херескул відслужив молебень. Врешті-решт вся процесія попрямувала знову до будівлі генерала Сплені, де він прийняв від офіцерів, що повернулися з сіл краю, документи про складання місцевими жителями присяги. Після всього було влаштовано велике свято, якого Чернівці ні до, ні після не бачили.
</p>
</div>
</div>
</body>
</html>
